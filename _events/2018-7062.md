---
title: 'Sverigestur'
tags:
  - Trop
date_start: "2018-03-24T07:30:00"
date_end: "2018-03-28T12:00:00"
old_id: 7062
---
I år gentager vi den gode tradition, et scoop af en vandretur på Söderåsen i Sverige. Turen vil komme til at indeholde udfordringer for både store som små, flot natur, socialt samvær og massere af hygge. Det er derudover en fantastisk mulighed for at prøve det der med at gå i kuperet terræn inden sommerlejren.

<br />Vi går i alt omkring 50 kilometer over 5 dage. Det er en tur for alle i tropsspejderalderen (12-16) med masser af forskellige slags terræn.

&nbsp;

Vi lover at du kommer til at få en god tur, men da vi ikke er vejrguder kan vi ikke garantere det der kommer fra oven. Det er derfor vigtigt at du er en smule forberedt. Det vil sige for at kunne deltage skal have et par vandrestøvler (det vil sige med støtte om anklen og en solid sål), en varm sovepose, underlag, god rygsæk og regntøj. Du skal også huske bestik og viskestykke, og måske nogle svenske kroner til slik ved start og slut.

&nbsp;

Vi har mad til hele perioden fra lørdag frokost til onsdag frokost.

<br />Husk at I skal bære alt selv, inklusiv mad. Det er altså vigtigt at I har plads til fælles ting i jeres taske. Hvis I er i tvivl om noget, så spørg.

&nbsp;

Vi starter på Hellerup station lørdag d. 24. marts kl. 08.30. Vi tager toget til Helsingør, og færgen videre over til Helsingborg. Herfra tager vi et tog til Söderåsen hvor vi skal vandre. tirsdag kommer vi til Röstanga som er slutstedet i Sverige. Fra Röstanga tager vi tog til København H. og videre til Hellerup station hvor vi slutter.

Vi ankommer til Hellerup station igen onsdag d. 28. marts (eftermiddag). Vi ringer med mere præcist tidspunkt, når vi er på vej hjem - så husk at have telefonnummer på dine forældre med.

Hvis man er medlem af 1. Søborg Gruppe er turens omkostninger dækket af turkontingentet, og man skal altså ikke betale noget.