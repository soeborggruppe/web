---
title: Gruppesommerlejr
date_year: '2021'
date_start: '2021-07-30T09:00:00'
date_end: '2021-08-07T16:00:00'
signup_link: 'https://medlem.dds.dk/event/id/31732/register'
---

## Årets gruppesommerlejr foregår på Gurredam Spejdercenter

Vi har planlagt en ramme for en sommerlejr der gerne skulle lade os holde en gruppesommerlejr med de coronaforholdsregler der kommer til at gælde, hvad end de måtte være. Hvis der er lempet på restriktionerne, kan hele gruppen holde samlet lejr -- men ellers har vi en masse små lejrpladser, så hver gren kan ligge isoleret, og undgå krydssmitte.

Sommerlejrens fokus er på at have nogle gode oplevelser, og holde en forholdsvist normal og afslappet sommelejr som er tilgængelig for hele gruppen.

Gurredam spejdercenter er rigtig gode til at stille gode aktiviteter til rådighed, og vi spæder til med vores egne. Der bliver masser af sjov med smedje, hejk og overnatning i telt.

Hele lejren forløber fra 30. juli til 7. august, men med forskellige deltagelsesperioder (og dermed priser) for de forskellige aldersgrupper:

* trop: 900 kr, 30/7 - 7/8 (d. 30/7 er tidlig ankomst hvor troppen kan sætte deres egen lejr op, og d. 7/8 er den sidste nedrivning med ledere, klan og trop)
* junior: 900 kr, 31/7 - 6/8
* mini: 775 kr, 31/7 - 5/8
* mikro: 650 kr, 31/7 - 4/8
* familieflok: 125 kr, 1/8

Hele gruppen er altså samlet til gruppedag d. 1/8. Familieflokken betaler pr. medlem af gruppen og er velkomne til at deltage på dagen med hele familien. I tilmeldingen er der også mulighed for at tilmelde sig aftensmad og endda en overnatning for familien (i eget telt) hvis man vil blive lidt længere.

Pakkeliste følger på mail - vi sover i telt.
