---
title: Juletur
date_year: '2021'
date_start: '2021-12-03T18:00:00'
date_end: '2021-12-05T16:00:00'
signup_link: 'https://medlem.dds.dk/event/id/35634/register'
---

**Så er det igen tid til årets juletur. Og med hjælp fra H. A. Venisse er vi i år i stand til holde turen med ekstra mange julekager.**

Så er det tid til årets hyggeligste tur, nemlig juleturen. For dem, som ikke har været med på juleturen før, er juleturen en hyttetur for hele 1. Søborg gruppe, hvor vi hygger os både indendørs og udendørs. Om lørdagen skal vi blandt andet på havenisseløb (hvad har de nu lavet af narrestreger?) i den nærliggende skov, og om søndagen er det så traditionen at forældre og søskende kommer forbi.  

Du skal huske at spise aftensmad hjemmefra fredag.

**Afgang:** Vi mødes fredag kl. 18.45 ved spejderhytten på Maglestien. Bussen kører præcis kl 19:00.

**Hjemkomst:** Afgang søndag ca kl 14:15 fra Lejrcenter HvideKilde. Forældre-ankomst er kl. 10:00. 

**Hytten:** Lejrcenter HvideKilde, Kagerup Stationsvej 35, 3200 Helsinge

**Søndag:**  
Til forældrene angående søndagens program: I skal ankomme til hytten kl. 10.00 og medbringende frugt/kage til formiddagskaffe. I hytten vil der være fælles formiddagskaffe, hvor vi kan smage hinandens lækkerier. Vi sørger for kaffe og te. Herefter skal I deltage i et udendørs-arrangement, og da al erfaring siger, at netop denne dag altid føles som årets koldeste, bedes man medbringe varmt udetøj. Det er også en god idé at medbringe hjemmesko til brug i hytten. Udendørs-arrangementet inkluderer frokostpost, hvor vi vil sørge for flæskestegssandwich samt saft/vand.

**Hvad skal jeg have med på turen?**  
Vær selv med til at pakke din weekend rygsæk/taske. Så ved du præcis, hvad du har med, og hvor det er. Husk at skrive navn på alle dine ting. 
Pakkeliste: Sovepose + evt. lille pude Håndklæde + Tandbørste + tandpasta + kam + vaskegrej Lagen, nattøj + evt. sovedyr  Varmt tøj til at være ude i, og gode sko/støvler. Viskestykke. Regntøj og gummistøvler. Sutsko, Nissehue, og en gave til ca. 25 kr.
