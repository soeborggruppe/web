---
title: Troppen
hero_image: /files/37681268_2201143063438808_8844909087918391296_o.jpg
age_group: 6. - 9. klasse
meeting_time: Tirsdag kl. 19-21
contact_email: tl@soeborggruppe.dk
leaders:
  - Eskild Kier Bloksgaard
  - Laurens Drejer Holgaard
  - Simon Gustav Cordes
  - Sif Mejse Christensen
files:
  - link: /files/halvårsprogram-forår-2023.xlsx
    name: Troppens halvårsprogram
---
Troppen er delt op i 4 patruljer á ca. 7 spejdere.

Det sidste år i troppen bliver man Toptrop, hvor spejderne selv planlægger og holder alle møder med vejledning fra tropslederne.

Troppen holder til i den store af hytterne og tager regelmæssigt på ture, heriblandt sommerlejr, gruppens juletur, Sverigestur og mange flere.



Arbejdet i troppen er i høj grad baseret på "børn leder børn"-princippet.

Konceptet "børn leder børn" bygger på et ønske om, at styrke både den individuelle spejders lederevner og fællesskabet i patruljen som helhed. Et særligt kendetegn i troppen er, at der i hver patrulje vil være både patruljeledere, patruljelederassistenter og patrujlemedlemmer, der i fællesskab, og som udgangspunkt uden direkte indblanding fra troplederne, bl.a. skal prøve kræfter med at planlægge, købe ind til, udføre og evaluere deres egne møder. \
Det er et klart mål fra tropledernes og gruppens side, at styrke spejdernes selvværd og selvtillid, at give dem nye oplevlser der udfordrer deres problemløsningsevner, at styke deres kompetencer både som ledere og som en del af en patrulje og at give dem en oplevelse og en forståelse for, at de er dygtige og kompetente unge mennesker.

Som tropsspejder får spejderne mere ansvar selv. Der vil være ture, hvor tropsspejderne er afsted uden ledere, og selv skal stå for planlægning og afvikling under vejledning af lederne. Med dette prøver vi at styrke spejdernes selvstændighed og styrke deres evner til at handle, planlægge, evaluere og skabe motivation hos dem selv og deres medspejdere. Vi ønsker at støtte tropsspejderne i at stå på egne ben og i at udvikle deres lederevner. 




En del af troppens målsætning er at lære tropsspejderne at:

* Tage ansvar 
* Være selvstændige 
* Være en del af et fællesskab.

Vi har hvert år en sommerlejr med deltagerbetaling og følgende ture, der er dækket af kontingentet:

* Adventurespejdløb
* Videoweekend
* Sverigestur
* Overlevelsestur
* Divisionsturnering
* Gruppens juletur
