---
title: Mikroflokken
slug: mikroflok
hero_image: /img/mikro.jpg
age_group: 0. - 1. klasse
meeting_time: 'Torsdag 17:00-18:30'
contact_email: mkl@soeborggruppe.dk
leaders:
  - Anders Enghøj
  - Astrid Bloksgaard
  - Catherine Brett
  - Iben Helqvist
  - Jonas Toft-Jensen
  - Line Due Buron
files:
  - link: /files/mikrospejder-halvårsprogram-2019-1.pdf
    name: Halvårsprogram 2019-1
address_list_code: 1627
---
**Vi har i øjeblikket så mange børn, der gerne vil være mikroer, at der er en små-lang venteliste. [I kan se ventelisten og skrive jeres børn på her](https://soeborggruppe.dk/venteliste).**

__

## Velkommen til Mikroflokken!

Mikrospejderne er spejdere som går i 0-1. klasse, så vi er nogen af de mindste spejdere i 1. Søborg Gruppe. Vi bestræber, at halvdelen af børnene går i 0. klasse og halvdelen går i 1. klasse. Hvert år starter et nyt hold mikroer efter sommerferien, samtidig med at de ældste rykker op i minigrenen.

## Lidt generel information om møderne:

* Mikroerne mødes hver torsdag kl 17:00-18:30, hvor vi gennem spas og løjer (og lidt alvor) gennemfører forskellige forløb.
* Hvis du vil vide, hvad der skal ske på et møde, kan du finde halvårsprogrammet i bunden af siden.
* Møderne vil så vidt muligt foregå udendørs, og vi forventer, at børnene er klædt på til årstiden.
* Hvis dit barn er forhindret i at komme til møderne i en længere periode må du meget gerne oplyse os om det på [vores mail](mailto:mkl@soeborggruppe.dk).

## Som mikrospejder i 1. Søborg Gruppe får man:

* En bunke sjove oplevelser og udfordrende aktiviteter i fantasirammer på turene og de ugentlige møder. Det hele er selvfølgelig tilpasset børnenes alder.
* Friluftsliv, hvor børnene udvikler deres sanser gennem leg og basale spejder færdigheder, fx ved at være med til at tænde bål, slå telt op, finde rundt i skoven.
* Lov til selv at lave tingene og tid til at reflektere over det man har lært (learning by doing).
* Lært at samarbejde og tage hensyn til hinanden gennem det trygge patruljearbejde.
* Lært noget om samfundet og de forskellige måder at være spejder på både i Danmark og resten af verden.
* Tid til at diskutere spejderloven og andre værdier, fx kammeratskab, tryghed, lykke, selvværd.
* Ledere, der er skøre i bolden, og altid klar på omgang fangeleg.
* ... Det mega skægt!

**Vi har hvert år en sommerlejr med deltagerbetaling. Følgende ture er dækket via kontingentet:**

* Hyttetur (September)
* Juletur (December)

Information om turene finder du i kalenderen på vores hjemmeside. Vi informerer selvfølgelig også om turene via mail og på møderne. For at tilmelde sig en tur skal du logge ind med dit medlemsnummer eller e-mail. Betaling forgår elektronisk.

Har du nogle spørgsmål, så send en mail til os på mkl@soeborggruppe.dk – Vi svare så hurtig som muligt!

Vi glæder os til at få afholdt nogle fede møder og ture sammen med dit barn fremover!

Spejderhilsen fra Mikroledelsen
