---
layout: hjemmespejd
title: Hjemmespejd for Minier
permalink: 'hjemmespejd/mini'
---
<div class="newsbox">
    Den seneste opgave ligger øverst. De tidligere opgaver ligger længere nede på siden. Der er ingen tidsfrist på opgaverne, så du kan altid nå at lave de gamle opgaver, hvis du ikke har lavet dem endnu!
    <br><br>
    Hvis I vil dele billeder af processen mens I laver hjemmespejd, kan I bruge hashtagsne #hjemmespejd og #soeborggruppe på Instagram, eller vedhæfte dem når I sender besvarelser til <a href="mailto:hjemmespejd@soeborggruppe.dk">hjemmespejd@soeborggruppe.dk</a>. <strong>Derudover</strong> skal I også huske at sende besvarelser på opgaverne til hjemmespejd-emailen, som beskrevet under hver opgave.
</div>

<h2>4. maj: Mini-tømmerflåde</h2>

<div class="video-embed">
    <iframe src="https://www.youtube.com/embed/y2MhDmZgLgg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej minispejder!
    </p>
    <p>
        Jeg hedder Liva og er leder for mikroerne.
    </p>
    <p>
        Til dagens opgave skal I prøve noget lidt andet end til de andre opgaver – I skal nemlig lave en mini-tømmerflåde. 
    </p>
    <p>
        Tømmerflåden skal kunne flyde på vand. Det kan man teste i en spand med vand, i badekarret, i vasken eller lignende. 
    </p>
    <p>
        Alle minispejderes tømmerflåde skal ikke bare kunne flyde på vand, men skal også kunne bære en ting, I selv vælger, hvad er. I må bruge lige, hvad I har lyst til for at bygge tømmerflåden – I kan altså gå ud i naturen og finde grene og blade, men I må også godt bruge papir, lim, snor, osv. 
    </p>
    <p>
        Når I har bygget jeres tømmerflåde, skal I huske at teste, om den kan flyde – hvis ikke, må I prøve igen. Husk at tage et billede af den, imens den flyder! 
    </p>
    <p>
        Vi glæder os til at se alle jeres mini-tømmerflåder!
    </p>
    <p>
        Vi ses!
    </p>
</div>

<div class="solution">
    Løs opgaven:
    <ol>
        <li>Byg en mini-tømmerflåde, der kan flyde på vand.</li>
        <li>Du må bruge alt du kan finde på til at bygge den – papir, grene, lim, snor, osv. </li>
        <li>Test, om den kan flyde på vand (prøv igen, hvis den ikke kan), og at den kan bære en ting.</li>
        <li>Tag et billede af mini-tømmerflåden på vand og send det til <a href="mailto:hjemmespejd@soeborggruppe.dk">hjemmespejd@soeborggruppe.dk</a>. Billedet kan blive delt med andre spejdere i gruppen. Skriv i mailen dit navn, om vi må dele billedet på hjemmeside og sociale medier, og andet du vil fortælle.</li>
    </ol>
</div>

<h2>23. april: St. Georgsdag</h2>

<div class="video-embed">
    <iframe src="https://www.youtube.com/embed/ZsMnSKXdM0A" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej spejdere i 1. Søborg,
    </p>
    <p>
        I dag er St. Georgsdag. Det er en dag vi normalt ikke fejrer så meget i gruppen, men en dag der fejres af nogle grunde der også betyder meget for os i gruppen. St Georg er spejderbevægelsens skytshelgen, og det er han ganske kort fordi han blev kendt for sine uselviske handlinger. For at gøre gode gerninger, ikke for belønningens skyld, men fordi gerningen i sig selv var nok.
    </p>
    <p>
        Det med de gode gerninger kan man se mange steder i spejderloven. Vi lover at være gode kammerater, at tage ansvar i familie og samfund, at værne om naturen. Det er alt sammen gode ting, og vi gør dem ikke for at blive belønnet.
    </p>
    <p>
        I spejderbevægelsen prøver vi at tage ansvar på tre niveauer. Det er noget man finder ud af mere konkret, når man bliver ældre spejder, men det gennemsyrer alt det spejderarbejde vi laver. De tre niveauer er: ansvar for sig selv (f.eks. når vi tager ansvar for at lære noget), ansvar for omverdenen (f.eks. når vi er hjælpsomme, eller tager ansvar for at vores venner har det godt) og ansvar for det åndelige (f.eks. når vi finder ud af hvad der virkelig betyder noget for os, eller hvad vi synes er godt og ondt).
    </p>
    <p>
        Her på St. Georgsdag handler det om det midterste af de tre niveauer: ansvar for omverdenen. For St Georg tog ansvar for sin omverden og arbejdede for at gøre den bedre. Og det samme skal vi gøre vores bedste for som spejdere.
    </p>
    <p>
        Nu er skolerne og institutionerne åbnet for nogle af jer spejdere igen, og forhåbentlig åbner de snart for resten af jer. Men der er stadig coronavirus derude, og vi kan stadig blive smittet. Derfor er der nogle ekstra forholdsregler vi følger, så vi ikke kommer til at smitte hinanden. Det er en del af at tage ansvar for omverdenen at vi sørger for at holde 2 meters afstand, at være udenfor når vi ses med vores venner, at nyse i albuen, og være gode til at vaske hænder når vi kommer ind. Det hjælper alle med at undgå at blive smittet.
    </p>
    <p>
        Samtidig skal vi heller ikke blive bange: det kan være rigtig kedeligt at være hjemme alene, uden at kunne se sine venner. Det er sværere for nogen end for andre. Når du ser dine klassekammerater, så husk at gøre noget ekstra for at alle kan være med i legen. For det er nemlig også at tage ansvar for omverdenen. Man har været alene i noget tid nu, og så er det vigtigt at have en god oplevelse med sine venner. Det kan du hjælpe alle i din klasse med at få.
    </p>
    <p>
        Det er to ting jeg kan komme i tanke om er vigtige at være opmærksomme på her i år, på St Georgsdag. Men I skal ikke lade jer stoppe af mine eksempler. I kan sikkert finde på en hel masse måder hvorpå I kan tage ansvar for fællesskabet omkring jer. Hvad kan du gøre for at hjælpe dem omkring dig? Hvad virker svært for folk, og kan du gøre dem gladere?
    </p>
    <p>
        Jeg håber at du vil bruge et par minutter på at tænke over hvad sådan nogle gode ting kunne være. Hvordan kan du hjælpe?
    </p>
    <p>
        De par minutter starter nu, for nu slutter videoen. Her på St. Georgsdag: hvordan kan du tage ansvar for din omverden?
    </p>
</div>

<div class="solution">
    Løs opgaven:
    <ol>
        <li>Tænk over hvad det vil sige at tage ansvar for omverdnen. Hvad kan du gøre, der er noget godt for folk omkring dig?</li>
        <li>Se evt. den St. Georgsdagshistorie, vi har lavet sammen, på <a href="/hjemmespejd/st-georg">St. Georgs-historie siden</a>. Du kan stadig nå at bidrage, hvis du ikke har gjort det endnu!</li>
    </ol>
</div>

<h2>16. april: St. Georgs-historie</h2>

<div class="video-embed">
    <iframe src="https://www.youtube.com/embed/6OvIshGjyBA" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej spejdere! I dag skal I lave en lidt anderledes opgave.
    </p>
    <p>
        D. 23. april er det nemlig St. Georgsdag, og der hylder vi en ridder som for flere hundrede år mødte en landsby som var plaget af en drage. Den her landsby havde gjort alt hvad de kunne får at få dragen til at gå væk. Men ridderen Georg kom forbi og hjalp landsbyen helt uselvist. Derfor hylder vi Georg på hans dødsdag.
    </p>
    <p>
        Derfor vil vi gerne lave en video sammen med jer. I skal lytte til et lydklip og lave en illustration til det. I vælger selv om det skal være en tegning, et billede af jer selv, eller måske et billede af en bamse der er klædt ud eller noget lignende. Det vælger I helt selv.
    </p>
    <p>
        I skal lytte til det lydklip, der har jeres forbogstav, og så lave en illustration til den scene I lytter til.
        Så skal I sende illustrationen ind til hjemmespejd-mailen senest d. 21. april kl 12, så vi kan samle dem i én video vi allesammen kan se på St. Georgsdag [det er tilladt at eftersende, hvis man ikke når det, red.]
    </p>
    <p>
        Jeg håber at I vil være med, jeg glæder mig til at se alle jeres kreative forslag, og jeg håber I vil være med til at se videoen når den kommer ud på St. Georgsdag.
    </p>
    <p>
        Vi ses!
    </p>
</div>

<div class="solution">
    Løs opgaven:
    <ol>
        <li>Gå ind på vores <a href="/hjemmespejd/st-georg">St. Georgs-historie side</a>, og følg instruktionerne der.</li>
    </ol>
</div>

<h2>13. april: Design vores hjemmespejdmærke</h2>

<div class="video-embed">
    <iframe src="https://www.youtube.com/embed/C_CgDr50TpU" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej minispejder!
    </p>
    <p>
        Til dagens opgave skal I give jeres bud på, hvordan mærket til det her hjemmespejdsforløb, skal se ud. 
    </p>
    <p>
        I skal altså selv designe eller lave jeres eget mærke til det her. I kan tegne det på et stykke papir eller lave det ud af noget andet – det er vi så vidt ligeglade med, I skal bare designe et eller andet.
    </p>
    <p>
        Og når man designer noget, så laver man det ofte efter det som forløber handler om. Det kan f.eks. være et knivbevis, så er der ofte en kniv på, eller når man har været på juletur, så er det et billede af en havenisse - eller noget i den stil. 
    </p>
    <p>
        Jeg har her givet nogle eksempler på, hvad man kan forbinde hjemmespejdsforløbet med:
    </p>
    <p>
        Det kan f.eks. være dét, at man er hjemme hele tiden og ikke må gå ud og klatre i træerne. Jeg har tegnet et træ her, der er totalt fyldt med Corona, så der må man ikke gå ud.
    </p>
    <p>
        Og det kan også være noget, man har lavet i sit forløb f.eks. Her er der en der har bygget en hule og skal til at lave et gækkebrev.
    </p>
    <p>
        Man må egentlig bare tegne og bruge lige så mange skøre farver og former, som man har lyst til.
    </p>
    <p>
        Man skal også være rigtig velkommen til at skrive et rim eller skrive hvad mærket skulle hedde. Eller også tilføje nogle linjer om, hvad ens mærke egentlig forestiller.  
    </p>
    <p>
        Når allesammen har prøvet at lave hver jeres idé til, hvordan det her mærke skal se ud, så vil vi prøve at sammensætte alle jeres idéer og lave det rigtige mærke, I kommer til at få i sidste ende.
    </p>
    <p>
        Så vi glæder os rigtig meget til at se jeres tegninger eller hvad I nu finder på at lave til at designe det her mærke. 
    </p>
    <p>
        Vi ses!
    </p>
</div>

<div class="solution">
    Løs opgaven:
    <ol>
        <li>Hvordan skal mærket for hjemmespejds-forløbet se ud?</li>
        <li>Tegn en tegning eller lignende af din idé til et mærke-design.</li>
        <li>Skriv eventuelt et navn til mærket og hvad det du har tegnet skal forestille.</li>
        <li>Tag et billede af mærket og send det til <a href="mailto:hjemmespejd@soeborggruppe.dk">hjemmespejd@soeborggruppe.dk</a>. Billedet kan blive delt med andre spejdere i gruppen. Skriv i mailen dit navn, om vi må dele billedet på hjemmeside og sociale medier, og andet du vil fortælle.</li>
    </ol>
</div>

<h2>8. april: Spejder i Minecraft</h2>

<div class="video-embed">
    <iframe src="https://www.youtube.com/embed/QOhuheJcnUY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej minispejdere i 1. Søborg! Vi ses til minimøde på torsdag kl. 18:30, fuldstændig som vi plejer. Nå ja, så er det jo selvfølgelig ikke et spejdermøde nede i hytten, for det må vi ikke.
    </p>
    <p>
        I stedet for holder vi <a href="/hjemmespejd/minecraft">møde i Minecraft</a> hvor gruppen har sat en server op. Der kommer ikke til at være nogen opgaver hvor der er en leder der står og fortæller hvad man skal gøre, men i stedet er der allerede nogle [NPC, computer-styrede, red.] ledere der render rundt derinde og har nogle opgaver. Og ellers så er det fuldstændig i orden bare at gå på oplevelse med sine spejderkammerater derinde.
    </p>
    <p>
        Det kommer til at være sådan, at hvis man har Minecraft kan man komme med ind på serveren og opleve hvordan hytterne er og denne her fantastiverden vi har sat op. Hvis ikke man har minecraft, er der en livestream på Youtube, hvor TopTroppen viser rundt.
    </p>
    <p>
        I kan læse mere om hvordan man kommer ind på denne her stream, eller hvordan man kommer ind på vores Minecraft-server på siden herunder. Vi sender en email ud, dagen før vi mødes, dvs. den dag denne video bliver lagt op, hvor I kan se hvordan man kommer ind på Minecraft-serveren.
    </p>
</div>

<div class="solution">
    Løs opgaven:
    <ol>
        <li><strong>Hvis du har Minecraft,</strong> så tjek din email for instruktioner i hvordan man kommer ind på serveren.</li>
        <li><strong>Hvis du ikke har Minecraft,</strong> så gå ind på <a href="/hjemmespejd/minecraft">Minecraft-stream siden</a> på vores hjemmeside, og følg med.</li>
        <li>Vi starter mødet tirsdag d. 9/4 kl. 18:30. Der begynder TopTroppen at streame, og vi håber at alle jer minispejdere vil møde op på samme tidspunkt.</li>
    </ol>
    (Mødet tæller ikke med i Hjemmespejd-mærket, så hvis du ikke kan være med på det præcise tidspunkt er du altid velkommen til at komme ind senere.)
</div>

<h2>6. april: fælles væg med tegninger</h2>

<div class="video-embed">
    <iframe src="https://www.youtube.com/embed/rYBkbvBAkGM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej spejdere i 1. Søborg. Det er en meget mærkelig tid vi er i i øjeblikket med al denne her Corona, og det betyder at vi ikke kan holde spejdermøder og mødes ned i hytten. Men det betyder ikke at vi ikke kan lave spejderting.
    </p>
    <p>
        Og en god spejderting, det kunne være at tænke tilbage på alle de spejderoplevelser du har haft sammen med dine gode spejderkammerater og dine spejderledere. Vi kunne godt tænke os at du tænker på den sjoveste, vildeste, mærkeligste, mest spændende spejderoplevelse (det kunne være en tur, det kunne være et møde) du har haft, og så skal du lave en tegning af det.
    </p>
    <p>
        Denne her tegning, den skal du tage med ned til hytten, og så skal du sætte den op på den plade der er dernede. Så når vi er færdige med alt det her corona, så kan vi snakke om det igen. Så kan vi mødes og tænke tilbage på alle de oplevelser vi har haft sammen.
    </p>
    <p>
        Det er rigtig vigtigt at når du tager ned til hytten for at hænge denne her tegning op, så kan der jo godt være andre spejdere der hænger deres tegninger op. Og derfor skal du huske at holde afstand. Der skal kun være én spejder, eller én spejderfamilie, nede ved denne her plade ad gangen. Og husk at tage nogle handsker med, så når du skal sætte tegningen fast, så kan du holde på søm og hammer, for det er ikke sikkert der er mere sprit dernede, når vi kommer derned.
    </p>
    <p>
        Vi glæder os allesammen helt vildt meget til vi ses igen, og vi kan have nogle nye, spændende og sjove spejderoplevelser sammen med dig. Hav det godt! Hej!
    </p>
</div>

<div class="solution">
    Løs opgaven:
    <ol>
        <li>Tænk på en sjov, vild, mærkelig eller spændende spejderoplevelse, du har haft</li>
        <li>Tegn en tegning af din spejderoplevelse</li>
        <li>Gå ned forbi spejderhytten og hæng tegningen op på den dertil indrettede plade med søm og hammer</li>
        <li>Tag evt. et billede af pladen med din tegning på, og send det til <a href="mailto:hjemmespejd@soeborggruppe.dk">hjemmespejd@soeborggruppe.dk</a>. Billedet kan blive delt med andre spejdere i gruppen. Skriv i mailen dit navn, om vi må dele billedet på hjemmeside og sociale medier, og andet du vil fortælle.</li>
    </ol>
    Vi laver en kæmpe, fælles mindevæg!
</div>

<h2>3. april: 24 timer i sovepose</h2>

<div class="video-embed">
    <iframe src="https://www.youtube.com/embed/lNeXDUbvUWQ" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej spejdere, på lørdag mødes hele 1. Søborg hver for sig, hvor vi tager 24 timer i sovepose. Så I skal finde jeres yndlingssovepose frem, og så skal I hoppe ned i den, og så skal I fra kl 10 lørdag morgen til søndag morgen lave alt i jeres sovepose.
    </p>
    <p>
        Det er ligemeget hvad, så skal I være i jeres sovepose hele tiden. Og så skal I lave en tegning af noget I synes var ekstra svært eller ekstra sjovt at lave i jeres sovepose. Så skal I tage et billede af den og sende den <a href="mailto:hjemmespejd@soeborggruppe.dk">til hjemmespejd</a>.
    </p>
</div>

<div class="solution">
    Løs opgaven:
    <ol>
        <li>Vent til lørdag kl 10:00 -- og hop så i soveposen!</li>
        <li>Bliv i soveposen indtil søndag kl 10:00</li>
        <li>Tegn en tegning af noget der var sjovt eller svært, mens du var i en sovepose</li>
        <li>Send et billede af tegningen til <a href="mailto:hjemmespejd@soeborggruppe.dk">hjemmespejd@soeborggruppe.dk</a>. Billedet kan blive delt med andre spejdere i gruppen. Skriv i mailen dit navn, om vi må dele billedet på hjemmeside og sociale medier, og andet du vil fortælle.</li>
    </ol>
    (Hvis du ikke har mulighed for at deltage lørdag d. 4. april med hele gruppen, er det okay at være 24 timer i sovepose på et andet tidspunkt.)
    <br><br>
    Læs mere om mærket <a href="https://mærkelex.dk/m/24-timer-i-sovepose/" target="_blank" rel="noopener">24 timer i sovepose</a>.
</div>

<h2>1. april: gækkebrev</h2>

<div class="video-embed">
    <iframe src="https://www.youtube.com/embed/C3c66ZyhFfI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej minispejdere, jeg hedder Amalia, og jeg er leder for minigrenen.
    </p>
    <p>
        Til dagens udfordring skal I lave noget der er rigtig pip-gok-påskeplim. I skal lave et gækkebrev. Og I skal lave et gækkebrev til én I holder af, men som I ikke kan se lige nu. Det kan f.eks. være til en af jeres venner fra spejder eller skolen, eller en af jeres bedsteforældre.
    </p>
    <p>
        Jeres gækkebreve skal indeholde mindst 3 forskellige ting som I kan finde i naturen, og også en kode for jeres navn som den I sender gækkebrevet til, skal kunne gætte.
    </p>
    <p>
        Hvis I fuldstændig har glemt hvordan et gækkebrev skal se ud, så kan jeg lige vise et eksempel. Man kan klippe alt muligt ud i det, og så kan man sætte de der ting man skulle finde i naturen på, og tegne lige hvad man har lyst til der skal være på. Så kan man skrive et lille rim, for eksempel har jeg skrevet "Gæk, gæk, gæk / En prik er blevet væk / Så mit navn det står med kravetæer / For jeg er nemlig meget sær", og så er der 6 kravetæer fordi jeg hedder Amalia, og det er på 6 bogstaver.
    </p>
    <p>
        Når man så har lavet sit gækkebrev, så skal det sendes afsted. Det kan man gøre med posten, eller man kan gå hen til den brevet er til og lægge det i deres postkasse. Så skal man huske at tage et billede før man sender det afsted, altså selve brevet, som man skal sende som dokumentation til <a href="mailto:hjemmespejd@soeborggruppe.dk">hjemmespejd@soeborggruppe.dk</a>, og I kan se lidt mere om hvad I skal skrive deri på beskrivelsen på hjemmesiden hvor denne video er.
    </p>
    <p>
        Vi håber at I får lavet nogle rigtig gode gækkebreve, og så ses vi forhåbentlig snart til spejder igen. Hej hej!
    </p>
</div>

<div class="solution">
    Løs opgaven:
    <ol>
        <li>Hvem savner du for tiden, som du ikke kan ses med? Vælg den person der skal modtage dit gækkebrev.</li>
        <li>Lav et rigtig pænt gækkebrev, med klip og papir og 3 ting fra naturen.</li>
        <li>Skriv en besked på brevet. Og skriv dit navn som en kode.</li>
        <li>Tag et billede af gækkebrevet og send det til <a href="mailto:hjemmespejd@soeborggruppe.dk">hjemmespejd@soeborggruppe.dk</a>. Billedet kan blive delt med andre spejdere i gruppen. Skriv i mailen dit navn, om vi må dele billedet på hjemmeside og sociale medier, og andet du vil fortælle.</li>
        <li>Få hjælp af en forælder til at sende gækkebrevet med posten, eller aflever det i modtagerens postkasse.</li>
    </ol>
</div>

<h2>30. marts: hulebyggeri</h2>

<div class="video-embed">
    <iframe src="https://www.youtube.com/embed/YNgaXdnINIE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe><!-- width="560" height="315" -->
</div>

<div class="transcript">
    <p>
        Hej spejdere, kom med ind.
    </p>
    <p>
        Hvad er mere hyggeligt i denne her hjemmetid end at bygge sin egen hule? Derfor er jeres første opgave at I skal bygge en hule hjemme i stuen eller på soveværelset eller ude i haven, hvis I hellere vil det. Så skal I tage jeres bedste venner med, eller nogle tegneting, eller noget andet der får jer igennem denne her hjemmetid. Og så skal I huske at tage et billede til sidst og sende det til <a href="mailto:hjemmespejd@soeborggruppe.dk">hjemmespejd-mailen</a>.
    </p>
</div>

<div class="solution">
    Løs opgaven:
    <ol>
        <li>Byg en hule i stuen, på soveværelset eller i haven</li>
        <li>Gør hulen rigtig hyggelig</li>
        <li>Tag et billede af hulen og de ting du har i den</li>
        <li>Send billedet til <a href="mailto:hjemmespejd@soeborggruppe.dk">hjemmespejd@soeborggruppe.dk</a>. Billedet kan blive delt med andre spejdere i gruppen. Skriv i mailen dit navn, om vi må dele billedet på hjemmeside og sociale medier, og andet du vil fortælle fra hulebyggeriet.</li>
    </ol>
</div>
