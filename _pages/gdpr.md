---
layout: page
title: Persondata- og privatlivspolitik
permalink: gdpr
---
Vi passer på dine personoplysninger og sletter dem, når de ikke længere er relevante for os.

Når du eller dit barn bliver medlem af 1. Søborg Gruppe, registrerer vi en række oplysninger om dig og dit barn. Det samme gælder, hvis du skriver dit barn på venteliste hos os. Det drejer sig for eksempel om navn, adresse, barnets fødselsdato, tlf.nr., e-mailadresse og betalingsoplysninger.

Oplysningerne er nødvendige for at vi kan kontakte dig, opkræve kontingent, administrere ture m.m. Vi gemmer kun oplysningerne, så længe de er relevante for os og i op til fem år efter, du eller dit barn er meldt ud af gruppen jf. bogføringsloven.

I forbindelse med ture beder vi også om helbredsmæssige oplysninger, som kan have betydning for dit barns deltagelse i turen. Det gør vi for at sikre, at du trygt kan sende dit barn afsted på en god og lærerig tur. Vi gemmer kun disse oplysninger, så længe turen varer. Derfor vil du opleve at skulle oplyse dem igen, hver gang dit barn skal på tur.

Du kan læse mere om, hvordan vi behandler dine og dit barns personoplysninger i [korpsets privatlivspolitik](https://dds.dk/privatlivspolitik), som udførligt beskriver hvordan medlemsoplysninger behandles.



**Billeder og videoer**<br />For at kunne vise andre spejdergrupper og potentielt nye medlemmer, hvor fedt det er at være spejder i 1. Søborg Gruppe, tager vi situationsbilleder og/eller videoer på vores møder, ture og arrangementer, som vi deler på vores hjemmeside, Facebook og Instagram. Billederne kan også blive brugt til invitationer, foldere m.m. på tryk eller i pdf. <br /><br />Når du eller dit barn bliver medlem hos os, beder vi derfor om samtykke til at måtte bruge disse billeder. Samtykket indhentes gennem korpsets medlemssystem, og dækker billeder på sociale medier (vores [facebook](https://www.facebook.com/soeborggruppe) og [instagram](https://www.instagram.com/1.soborggruppe/)-sider) samt vores hjemmeside (denne side).<br />