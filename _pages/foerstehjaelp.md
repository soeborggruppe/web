---
layout: page
permalink: foerstehjaelp
title: Førstehjælp til Spejderledere
---
I 1. Søborg Gruppe har vi længe haft en målsætning om at alle ledere skal have et gyldigt 12-timers førstehjælpsbevis. Med dette initiativ tager vi målsætningen videre, og forsøger at give spejderledere i Gladsaxe kommune og Bernstorff Division (Det Danske Spejderkorps' division primært for grupper i Gentofte) mulighed for at få samme førstehjælpsfærdigheder.

Vi blev i sommeren 2018 bevilliget penge fra TrygFonden til afholdelse af 12-timers førstehjælpskurser og 3-timers genopfriskningskurser i 3 år løbende derefter (altså indtil sommeren 2021). Et 12-timers kursus skal genopfriskes hvert 2. år, og derfor er genopfriskningskurserne vigtige.

Bevillingen betyder at vi kan afholde førstehjælpskurser næsten gratis (med betaling kun for mad for 12-timers kurserne) for de relevante ledere. 1. Søborg stiller lokaler til rådighed for projektet, og sørger for at der er mad og snacks til kurserne.

Hvis initiativet går godt og er populært blandt ledere i Bernstorff og Gladsaxe vil vi søge om videre midler til fortsættelse efter 2021.

&nbsp;

#### Kommende kurser

Følgende kurser er planlagt de næste par år. Tryk på et kursus for at gå til tilmeldingssiden.

- ~~12-timers førstehjælpskursus d. 30.-31. marts 2019~~ (overstået)
- [12-timers førstehjælpskursus d. 2.-3. november 2019](https://medlem.dds.dk/event/id/15029/register)
- [3-timers genopfriskningskursus d. 19. januar 2020](https://medlem.dds.dk/event/id/18982/register)
- [3-timers genopfriskningskursus d. 23. februar 2020](https://medlem.dds.dk/event/id/18983/register)
- [12-timers førstehjælpskursus d. 25.-26. april 2020](https://medlem.dds.dk/event/id/19040/register)

#### Hvad er forskellen på kurserne?

Et 12-timers førstehjælpskursus kaldes også et kursus i *Udvidet førstehjælp*. Det dækker normal førstehjælp og brug af hjertestarter, og går generelt mere i dybden end f.eks. et førstehjælpskursus i forbindelse med kørekort.

Når man har fået et 12-timers førstehjælpskursus, skal man indenfor 2 år tage et genopfriskningskursus. Det er de 3-timers kurser vi også afholder. Når man har været på et 3-timers genopfriskningskursus er ens førstehjælpsbevis gyldigt 2 år endnu.

Hvis du ikke har et kursus, skal du altså afsted på et 12-timers kursus. Hvis du allerede har et gyldigt 12-timers kursus, men det er ved at løbe ud, er 3-timers genopfriskningskurserne for dig.

#### Hvordan er kursernes indhold?

Begge kurser består af undervisning fra en uddannet førstehjælpsinstruktør (vi samarbejder med [Førstehjælp.com](https://foerstehjaelp.com/)), med øvelser til at opbygge forståelse af koncepterne.

Vores 12-timers kurser holder vi over en weekend, hvor vi mødes både lørdag og søndag kl. 9:00, og er færdig igen senest 15:30. Så har man også lidt weekenddag derhjemme.

3-timers kurserne holder vi på en enkelt weekenddag, typisk en søndag. De starter kl. 9:00, og slutter 12:00.

Om et af vores allerede afholdte førstehjælpskurser skrev Anders Theilgaard Madsen, Gruppeleder i Bagsværd Gruppe i DDS, at det var "meget påskønnet af vores 2 deltagende ledere, også og særligt fordi det var delvist målrettet typiske spejder-uheld [...] Jeg synes det er fornem spejder-gestus fra 1. Søborg at I har taget dette initiativ, som kommer alle uniformerede ledere i området til gode."

<p style="background: #f0f0f0; padding: 5px;"><img src="https://i.imgur.com/x2IoRPM.jpg" style="object-fit: cover; width: 40%; height: 300px;" /><img src="https://i.imgur.com/7bi3yIt.jpg" style="object-fit: cover; width: 60%; height: 300px;" /><br />Fotos af Rebecca Salomonsen. © 1. Søborg Gruppe 2018.<br />Billeder fra 1. Søborg Gruppes 12-timers førstehjælpskurser i februar 2018. Kontakt gl [at] soeborggruppe [dot] dk for mulighed for brug i andre medier.</p>



<a href="https://www.trygfonden.dk/"><img src="https://i.imgur.com/XbWks4d.png" alt="Med støtte fra TrygFonden" width="446" height="100" /></a>
